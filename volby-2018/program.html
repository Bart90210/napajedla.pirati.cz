---
layout: page
title: Program pro komunální volby 2018
rbar: ""
---

**UH**LÍDÁME ŘEŠENÍ STÁVAJÍCÍCH PROBLÉMŮ
Jsme přesvědčeni, že se v Uherském Hradišti žije vcelku dobře. Většina “věcí” uspokojivě funguje, občané jsou převážně spokojení a stížností není mnoho. Když se nějaké objeví, většinou se opakují stále ty stejné námitky a podněty, které (ne)zodpovědní doteď buď vůbec neřešili, nebo odbyli nesplněným slibem. Několik nápadů existuje dlouho jen na papíře, jinými se nikdo ani nezabýval. To je chyba.

UHLÍDÁME POLITIKY A ÚŘEDNÍKY
Při hlubším pohledu na fungování radnice, úřadu či příspěvkových organizací a i některá politická rozhodnutí jsou vidět malé i větší nedostatky a chyby. Občané se jimi většinou nezabývají, nemají možnosti a čas. A radnice jim často neposkytuje informace tak, jak by mohla. Může  přitom jít o milionové ztráty u nevýhodných zakázek či tunelů, neetický lobbing či trafiky. Zodpovědní zastupitelé jsou od toho, aby jednali v zájmu města a obyvatel. Výsledky své práce by měli poctivě zveřejňovat a pro občany by měli být důvěryhodnými zástupci.

UHLÍDÁME ZAVEDENÍ NOVINEK
Naše město a jeho obyvatelé si zaslouží moderní a chytrá řešení pro 21. století. A to jak v obousměrné komunikaci s úředníky a radnicí, tak i v běžném životě. Postaráme se o to, aby agenda městského úřadu byla co nejpřívětivější a jednoduchá u okýnka i online. Zavedeme a zdokonalíme projekty jako participativní rozpočet (PaRo) nebo Portál občana a chceme vtáhnout obyvatele do spolurozhodování o budoucnosti města.

...A VY UHLÍDÁTE NÁS!
Nebojíme se otázek a neskrýváme se za fráze. Naši práci a naše cíle si umíme obhájit. Budeme reportovat plnění našich cílů, spoluobčany budeme zvát na veřejná setkání a rádi si vyslechneme pochvaly, nápady i kritiku. Politici jsou tu pro lidi, ne naopak.

- - -

Níže naleznete podrobný program Pirátů pro komunální volby 2018 v Uherském Hradišti.
V případě dotazů nás neváhejte kontaktovat prostřednictvím kontaktů na webu a naší facebook stránky. Nejlepší možností komunikace je ovšem osobní setkání, proto nás potkáte také v ulicích a v hospodách mezi vámi...
