---
layout: blog
category: CLANKY
title: 'Ředitelé čtyř škol v UH automaticky obhájili své funkce. Podle Pirátů by ale měli ukázat schopnosti v konkurzu'
date: 2018-04-03T12:06:00.032Z
author: Marek Houser
authorId: marek.houser
image: /assets/img/posts/skolyuh.jpg
tags: 'Uherské-Hradiště školství transparentnost'
---
Rada Města Uherské Hradiště svým usnesením na konci března rozhodla o tom, že na čtyři posty ředitelů a ředitelek škol, u kterých končilo šestileté funkční období, nevyhlásí konkurzy. Tímto krokem tedy automaticky prodloužila spolupráci s nejvyššími představiteli jedné mateřské a třech základních škol bez možnosti přihlášení jiných zájemců a případného otestování schopností současného vedení.

"Na schůzi zaznělo, že jeden ředitel a tři ředitelky svou práci vykonávají dobře a není důvod nic měnit. Já si ovšem myslím, že i tak mělo proběhnout otevřené výběrové řízení, ve kterém by dostali příležitost jak noví zájemci, tak i současní představitelé škol. Nezpochybňuji jejich kvality, ale pokud jsou opravdu správnými lidmi na správných místech, měli by být scchopní to dokázat. Současný postup je netransparentní a demotivuje případné další zájemce," kroutí hlavou uherskohradišťský radní a pirátský poslanec František Elfmark, který 26. března jako jediný hlasoval proti zmíněnému návrhu. Ve prospěch prodloužení funkcí ředitele ZŠ Za Alejí a ředitelek ZŠ Větrná, ZŠ T. G. Masaryka a MŠ Svatováclavská ovšem zvedlo ruku zbývajících 7 radních a transparentní "pirátská" snaha tak neuspěla. Před šesti lety se přitom do funkcí ředitelé dostali právě skrze konkurzy. Proč se tak nestalo i letos?

<br><img src="{{ 'assets/img/posts/skolyuhs.jpg' | relative_url }}" alt="Školy s automaticky jmenovanými řediteli">

"Výběrová řízení na veřejné a placené funkce by měla být naprostým standardem. I kdyby se nikdo další nepřihlásil, šlo by v tomto případě alespoň o otestování dovedností soušasných ředitelů. Jednou za šest let by to určitě bylo více než vhodné. Celé by se to dalo zvládnout třeba za den. Rozhodnutí nevyhlásit konkurzy a ponechat ředitele ve funkcích na dalších šest let téměř bez mrknutí oka ovšem vrhá špatné světlo jak na vedení města, tak naprosto zbyytečně i na samotné ředitele," dodává předseda místního pirátského sdružení Marek Houser s tím, že i u Pirátů jsou výběrová řízení na veškeré placené pozice samozřejmostí. Od parlamentních voleb Piráti uspořádali několik desítek konkurzů, do kterých se přihlásily stovky zájemců. "Sami na sobě tímto aplikujeme transparentnost a přímou demokracii. A máme tak jistotu, že jsou správní lidé na správných místech. I stávající experti, koordinátoři či zaměstnanci odborů museli své posty obhájit," poukazuje Houser.

V Uherském Hradišti letos bude rada rozhodovat ještě o mandátu ředitele ZŠ UNESCO a v roce 2019 o dalších třech pozicích.

- - -
